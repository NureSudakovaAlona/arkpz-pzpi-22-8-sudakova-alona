Міністерство освіти і науки України
Харківський національний університет радіоелектроніки
Катедра ПІ







Звіт з лабораторної роботи №1
з дисципліни «Аналіз та рефакторинг коду»








Виконала:
ст. гр. ПЗПІ-21-3 
Судакова А.Д
Перевірив:
ст. викладач кат. ПІ
Сокорчук І.П.





Харків 2024

     
     1 РОЗРОБКА VISION & SCOPE 
     1.1 Мета роботи
     Описати проєкт у форматі Vision & Scope. 
     1.2 Хід роботи
     1.2.1 Написати перший розділ, де неохідно описати актуальність проблем, які вирішує програмна система. Також описати інші аналогічні рішення, що вирішують ту ж саму проблему, або використовують ті ж самі методи вирішення завдань. Описати способи монетизації проєкту. 
     1.2.2 Написати другий розділ, в якому описати призначення системи, вказати її головні функціональні можливості та бізнес-логіку проєкту. 
     1.2.3 Написати третій розділ, в якому описати функції кожної з частин системи. 
     1.2.4 Написати четвертий розділ, в якому вказати усі технології, які будуть використані у проєкті. 
     Висновок: Під час виконання лабораторної роботи було розкрито призначення програмної системи та описано проєкт у форматі Vision & Scope, що винесено у Додаток А. 


Додаток А
Vision & Scope

КОНЦЕПЦІЯ ТА РАМКИ ПРОЄКТУ
«Програмна система для організації освітнього процесу»
FocusLearn
Версія 1.0
Підготовлено ст. гр. ПЗПІ-22-8 Альоною Судаковою
Харківський Національний Університет Радіоелектроники
21.10.2024


Table of Contents (Зміст)	

Revision History (Історія змін)	2
1	Business Requirements (Бізнес-вимоги)	3
1.1	Background (Передумови)	3
1.2	Business Opportunity (Бізнес-можливості)	3
2	Vision of the Solution (Концепція рішення)	4
2.1	Vision Statement (Окреслення концепції)	4
2.2	Major Features (Головна функціональність)	5
2.2.1	Функціональність для учнів	5
2.2.2	Функціональність для репетиторів	6
2.2.3	Функціональність для адміністратора	6
3	Scope and Limitations (Рамки та обмеження)	7
3.1	Scope of Initial Release (Рамки первинного запуску)	7
3.1.1	Серверна частина	7
3.1.2	IoT-клієнт	7
3.2	Scope of Subsequent Releases (Рамки наступних випусків)	8
3.2.1	Веб-клієнт	8
3.2.2	Мобільний клієнт	8
4	Business Context (Бізнес-контекст)	9
4.1	Operating Environment (Робоче середовище)	9
Список використаних джерел:	10


    Revision History (Історія змін)

Ім’яДатаПричина змінВерсія
    1 
    1 
    1 Business Requirements (Бізнес-вимоги)
     1.1 
     1.1 Background (Передумови)
      Дистанційне навчання стало невід'ємною частиною сучасної освіти, проте воно супроводжується низкою проблем. Без чіткої структури традиційних шкільних занять або постійного контролю з боку вчителів учні часто відчувають труднощі з організацією свого часу та підтриманням концентрації. Велика частина навчального процесу у вищих навчальних закладах базується на самонавчанні, що вимагає високого рівня самодисципліни та здатності до самостійного планування, з чим у багатьох студентів виникають труднощі. До того ж, домашнє середовище не завжди сприяє ефективному навчанню: гаджети, соціальні мережі та інші відволікаючі фактори ускладнюють підтримку зосередженості. У результаті учні відчувають, що їх навчальний процес є хаотичним і непродуктивним, що призводить до зниження результативності та вигорання. 
      Для подолання цих проблем існують різні методики концентрації, такі як Помодоро, 90/30 та інші, які дозволяють оптимізувати навчальний час і забезпечити баланс між роботою та відпочинком. Однак вибір відповідної техніки є індивідуальним, і не всі учні можуть ефективно використовувати одну й ту ж методику. Крім того, застосування таких технік вимагає додаткових пристроїв (наприклад, таймерів), що ускладнює використання методик концентрації на практиці.
      Програмна система, яка б могла поєднати у собі комфортне середовище для навчання, з можливістю кастомізації навчального процесу, а також з можливістю отримати підтримку від репетиторів та дотримуватися персонального навчального плану, запобігаючи стресу та підвищуючи продуктивність, вирішило б існуючі проблеми з організацією освітнього процесу.
     1.1 
     1.2 Business Opportunity (Бізнес-можливості)
      В умовах сьогодення, коли ринок дистанційного навчання динамічно зростає, існує багато платформ для онлайн-освіти. Наприклад, такі платформи, як «Coursera» [4] та «edX» [1], надають доступ до курсів від провідних університетів і організацій. Вони дозволяють користувачам обирати теми для вивчення, проходити лекції та виконувати завдання, але не мають інструментів для автоматизованого управління часом або підтримки концентрації. 
      Інші платформи, такі як «Google Classroom» [3] та «Microsoft Teams» [6], фокусуються на організації навчального процесу, забезпечуючи взаємодію між учнями та викладачами. Вони дозволяють створювати віртуальні класи, обмінюватися матеріалами та завданнями, проводити відеоконференції, але більше зосереджені на організаційних аспектах навчання, без інструментів для персоналізованого управління навчальним часом або концентрацією. 
      Існуючі додатки для концентрації, як-от «Forest» [5], допомагають користувачам підтримувати фокус під час навчання або роботи через візуальні мотивації, але є окремими інструментами, які не інтегруються з освітніми платформами та не надають можливості взаємодії з репетиторами.
      Програмна система «Study Together» [7] є найближчим аналогом до системи, що розроблюється, завдяки можливості ставити навчальні цілі, використовувати таймер для вимірювання часу, витраченого на навчання, та персоналізацією навчального плану. Це глобальна мережа для спільного навчання, яка надає студентам можливість працювати разом у віртуальних кімнатах для підтримки продуктивності. Однак ця платформа зосереджена лише на підтримці концентрації через спільне навчання і не включає інтеграції з навчальними матеріалами, репетиторами або інструментами для аналізу прогресу. 
      Усі ці платформи надають окремі функції для навчання, але жодна з них не пропонує комплексного рішення для управління освітнім процесом, що включало б управління часом, концентрацією та взаємодію з репетиторами.
      Програмна система для оптимізації освітнього процесу «FocusLearn» вирізняється серед аналогів своєю інтеграцією IoT-технологій для автоматизованого управління концентрацією через смарт-браслети. Вони нагадують учням про необхідність робити перерви та продовжувати навчання відповідно до обраної методики концентрації, що допомагає краще організовувати час. Крім того, платформа пропонує персоналізований підхід до управління концентрацією: учні можуть обирати з кількох технік управління часом, які найкраще відповідають їхнім індивідуальним потребам. Унікальність «FocusLearn» полягає в комплексному підході, що поєднує управління концентрацією з можливістю взаємодії з репетиторами та кастомізацією освітнього процесу в єдиному інтерфейсі, що виділяє систему серед конкурентів.
      Ринок дистанційної освіти є перспективним і демонструє стабільне зростання завдяки підвищеному попиту на гнучкі форми навчання. За прогнозами, до 2030 року ринок дистанційного навчання збільшиться на 20,5% [2]. Інтеграція IoT-технологій у освітні платформи має великий потенціал, оскільки автоматизація навчального процесу та управління концентрацією можуть стати новим стандартом в онлайн-освіті.
      Модель монетизації для «FocusLearn» включає кілька напрямків. Платформа може запропонувати базовий безкоштовний доступ з обмеженим функціоналом, а платні підписки нададуть розширені можливості (доступ до всіх методик концентрації, кастомізація профілю, музика для підвищення фокусу). Також можлива співпраця з виробниками IoT-пристроїв, що забезпечить дохід від продажу смарт-браслетів, оптимізованих для роботи з платформою. Додатковий прибуток може бути отриманий через партнерські інтеграції з освітніми та IoT-компаніями для просування їхніх продуктів через платформу.

    2 Vision of the Solution (Концепція рішення)
     1.1 
     2.1 Vision Statement (Окреслення концепції)
      Програмна система призначена для оптимізації процесу дистанційного навчання шляхом інтеграції різних методик управління концентрацією та автоматизації їх за допомогою IoT-пристроїв. Основною метою системи є допомога учням у покращенні організації навчального часу, підтриманні продуктивності та запобіганні вигоранню. Завдяки можливості обирати з кількох технік концентрації, таких як Помодоро чи 90/30, кожен учень зможе адаптувати навчальний процес відповідно до своїх індивідуальних потреб.
      Інтеграція з розумними пристроями, зокрема смарт-браслетами, забезпечить автоматизоване управління концентрацією: вчасні нагадування про перерви та повернення до роботи допоможуть учням уникати перевтоми та залишатися зосередженими. 
      Система включатиме інструменти для взаємодії з репетиторами, виконання завдань, отримання зворотного зв'язку та моніторингу прогресу. Це створює гнучке та індивідуальне навчальне середовище, яке поєднує підтримку концентрації та ефективну організацію навчання для підвищення загальної продуктивності учнів.
     1.1 
     2.2 Major Features (Головна функціональність)
      Програмна система «FocusLearn» має кілька ключових функціональностей, кожна з яких пов’язана з обробкою дій користувачів на серверній стороні. Система підтримує три основні ролі: учні, репетитори та адміністратори. 
      1.1.1 
      2.2.1 Функціональність для учнів
      MF-1. Реєстрація та авторизація
      Учні можуть самостійно реєструватися через Google або інші соцмережі. Після входу система автоматично створює обліковий запис учня. Сервер обробляє OAuth-дані, зберігаючи email та іншу базову інформацію, що отримана через обліковий запис соцмережі. Сервер перевіряє автентифікацію та надає доступ до особистого кабінету.
      MF-2. Налаштування навчальних цілей
      Учні можуть встановити свої цілі для навчання, зокрема кількість часу, яку вони планують витрачати на певні теми. Ці налаштування зберігаються на сервері, де система аналізує ці дані і налаштовує звіти для відстеження досягнень.
      MF-3. Управління концентрацією через IoT-пристрої
      Коли учень вибирає методику управління концентрацією (наприклад, Помодоро), серверна частина зберігає вибір і відправляє відповідну команду на IoT-пристрій. IoT-пристрій контролює час та подає сигнали для початку і завершення сесій. Сервер також отримує дані з IoT-пристрою про тривалість навчальних сесій та зберігає їх для подальшої аналітики.
      MF-4. Завантаження завдань
      Учні можуть завантажувати виконані завдання через свій особистий кабінет. Дані про завдання передаються на сервер, де створюється запис у базі даних, включаючи статус завдання, дату його завантаження та коментарі. Сервер оновлює інформацію для репетиторів.
      MF-5. Отримання зворотного зв'язку
      Коли репетитор перевіряє завдання, сервер фіксує результати перевірки, включаючи оцінки та коментарі. Ці дані оновлюються в особистому кабінеті учня, де він може переглядати результати своєї роботи.
      MF-6. Аналітика прогресу
      Сервер збирає дані про кількість витраченого часу на навчання. На основі цих даних сервер генерує аналітичні звіти. Звіти порівнюють поставлені учнем цілі з фактичними результатами для покращення планування навчального процесу. 
      1.1.1 
      2.2.2 Функціональність для репетиторів
      MF-7. Реєстрація та авторизація репетиторів
      
      Подібно до учнів, репетитори проходять реєстрацію та авторизацію через сервер, де їхні облікові дані, попередньо додані адміністратором, зберігаються в базі даних. Сервер розпізнає репетитора за його роллю і надає доступ до функцій для роботи з учнями та завданнями.
      
      MF-8. Перевірка завдань
      Коли учень завантажує завдання, сервер надає репетитору доступ до перегляду завдання через особистий кабінет. Репетитор переглядає завдання, може залишити коментарі та оцінку. Сервер фіксує ці дані і оновлює профіль учня, сповіщаючи його про результати.
      MF-9. Завантаження навчальних матеріалів
      Репетитори можуть завантажувати навчальні матеріали (тексти, файли, презентації), які сервер зберігає і робить доступними для учнів. Учні можуть переглядати ці матеріали через свої особисті кабінети для підготовки до занять або виконання завдань.
      1.1.1 
      2.2.3 Функціональність для адміністратора
      MF-10. Управління користувачами
      Адміністратор має доступ до інструментів управління обліковими записами учнів і репетиторів. Сервер дозволяє адміністратору створювати, редагувати та видаляти облікові записи. Адміністратор може призначати або змінювати ролі користувачів, надавати різні рівні доступу до функцій платформи та відстежувати активність користувачів.
      MF-11. Моніторинг активності та контенту
      Адміністратор може контролювати і модифікувати навчальні матеріали, завантажені на платформу, зокрема видаляти невідповідний контент або редагувати матеріали на вимогу репетиторів. Сервер обробляє ці дії, оновлюючи базу даних та синхронізуючи зміни з клієнтами учнів і репетиторів.
    1 
    3 Scope and Limitations (Рамки та обмеження)
     1.1 
     3.1 Scope of Initial Release (Рамки первинного запуску)
      У першому випуску програмного продукту будуть реалізовані ключові компоненти серверної частини та IoT-клієнта. Це дозволить учням керувати процесом навчання та концентрації, взаємодіяти з репетиторами, а також інтегрувати IoT-пристрої для автоматизації процесів.
      1.1.1 
      3.1.1 Серверна частина
      Серверна частина програмної системи буде відповідати за зберігання, обробку та захист персональних даних учнів і репетиторів. Вона включатиме функціональність для управління навчальними матеріалами, завданнями, а також прогресом учнів. Для зручності обміну інформацією між користувачами та репетиторами система підтримуватиме функції імпорту та експорту даних і навчальних матеріалів, а також створення резервних копій для відновлення у разі необхідності. 
      Сервер забезпечуватиме функціональність реєстрації, авторизації та управління обліковими записами. Це включає надання різних рівнів доступу для різних типів користувачів.
      Сервер надаватиме адміністраторам можливість управління користувачами, моніторингу активності, управління навчальними матеріалами та слідкування за дотриманням політики безпеки.
      Система буде локалізована для кількох мов, включаючи українську та англійську. Це включатиме підтримку різних форматів дат, часу та метричних одиниць відповідно до регіональних налаштувань користувача. Сервер забезпечить коректну роботу платформи для користувачів з різних країн, враховуючи специфіку систем мір і форматування текстових даних.
      Система забезпечить шифрування конфіденційних даних під час передачі та зберігання, відповідаючи стандартам GDPR та іншим сучасним вимогам до захисту персональних даних. Включатиметься система управління згодами на обробку персональних даних та інші механізми для забезпечення повної відповідності правовим вимогам щодо захисту інформації.
      1.1.1 
      3.1.2 IoT-клієнт
      IoT-клієнт забезпечуватиме зв'язок з пристроями, такими як смарт-браслети, для автоматизації управління концентрацією учнів. Пристрої використовуються для подачі сигналів (вібрація або звук) відповідно до навчальних сесій і перерв.
      IoT-клієнт забезпечуватиме синхронізацію з серверною частиною, передаючи дані про сеанси концентрації та перерви для подальшого аналізу.
      Пристрої отримуватимуть команди від IoT-клієнта для вібрації або звукового сповіщення учня про початок та завершення навчальних сесій, а також перерв.
     1.1 
     3.2 Scope of Subsequent Releases (Рамки наступних випусків)
      У наступних випусках програмного продукту буде реалізована функціональність для веб-клієнта та мобільного клієнта. Це дозволить користувачам взаємодіяти з платформою більш гнучко, залежно від їхніх потреб та вподобань.
      1.1.1 
      3.2.1 Веб-клієнт
      Веб-клієнт забезпечить доступ до платформи через веб-браузери, що дозволить учням і репетиторам користуватися всіма функціями системи без необхідності встановлення додаткового програмного забезпечення. Веб-клієнт включатиме функціонал особистого кабінету, зокрема управління методиками концентрації, доступ до навчальних матеріалів, завантаження та перевірку завдань.
      
      Учні зможуть налаштовувати IoT-пристрої через веб-клієнт, синхронізуючи їх з обраними методиками концентрації. Це включатиме налаштування тривалості робочих сеансів, а також синхронізацію даних із сервером для збереження та аналізу результатів.
      Веб-клієнт дозволить учням і репетиторам взаємодіяти в реальному часі через зворотні відгуки та виставлення оцінок репетиторами за виконані завдання, що сприятиме кращій організації процесу навчання та швидшому наданню зворотного зв'язку.
      1.1.1 
      3.2.2 Мобільний клієнт
      Мобільний клієнт буде розроблений для платформи Android. Додаток забезпечить швидкий і зручний доступ до платформи, зокрема до управління концентрацією, навчальними матеріалами та комунікації з репетиторами. Мобільний клієнт буде оптимізований для забезпечення швидкої роботи та зручного користувацького інтерфейсу.
      Мобільний додаток буде синхронізований із веб-клієнтом, що дозволить учням і репетиторам безперервно користуватися платформою з будь-якого пристрою. Дані про сеанси концентрації, прогрес у завданнях та взаємодія з репетиторами будуть автоматично оновлюватися на всіх підключених пристроях.
      Мобільний додаток дозволить учням використовувати мобільний пристрій як інструмент для управління концентрацією. Користувачі зможуть запускати робочі сеанси та перерви безпосередньо через мобільний додаток, отримуючи вібрації або звукові сигнали від IoT-пристроїв, синхронізованих із мобільним клієнтом.
    1 
    1 
    4 Business Context (Бізнес-контекст)
     1.1 
     4.1 Operating Environment (Робоче середовище)
      У проєкті будуть використовуватися різноманітні технології та програмні засоби для забезпечення функціональності, продуктивності та надійності програмної системи. Серверна частина системи буде реалізована на платформі ASP.NET Core, що дозволить створити ефективне та масштабоване рішення для обробки запитів користувачів у реальному часі. ASP.NET Core надає інструменти для побудови RESTful API, що у наступних випусках забезпечать взаємодію веб- та мобільних клієнтів із сервером. 
      Для зберігання даних про користувачів, навчальні матеріали, завдання та аналітику прогресу буде використовуватись SQL Server. Цей вибір дозволяє використовувати транзакції, забезпечувати цілісність даних, а також легку масштабованість для підтримки зростання платформи. SQL Server також забезпечує високу доступність даних завдяки підтримці реплікацій і механізмів відновлення.
      Для зберігання файлів завдань та навчальних матеріалів буде використано Firebase Cloud Storage, що забезпечить надійне зберігання файлів з можливістю масштабування та швидким доступом до даних. 
      Обмін повідомленнями між IoT-пристроями (наприклад, смарт-браслетами) та сервером здійснюватиметься через протокол MQTT (Message Queuing Telemetry Transport).
      Для розробки веб-клієнта у наступних випусках буде використано React.js, який забезпечить динамічний інтерфейс користувача. Redux буде використаний для керування станом веб-клієнта, що дозволить зберігати та синхронізувати стан між різними компонентами інтерфейсу. Для обробки HTTP-запитів між клієнтською частиною та сервером буде використана бібліотека Axios.
      Мобільний клієнт буде розроблений за допомогою React Native. Firebase Authentication буде використовуватись для забезпечення безпечної автентифікації користувачів через Google або інші соцмережі, що полегшить процес входу для учнів, репетиторів і адміністраторів. 
      Основними вимогами до робочого середовища є доступність (система повинна бути доступною будь-який час завдяки реплікаціям даних у SQL Server та Firebase Cloud Storage), надійність (використання SQL Server гарантує цілісність даних через транзакції та механізми відновлення даних), продуктивність (ASP.NET Core у поєднанні з SQL Server забезпечує високу продуктивність обробки запитів), та цілісність даних (транзакції в SQL Server забезпечать цілісність даних, а MQTT — надійність передачі інформації від IoT-пристроїв).
Список використаних джерел:
      1. Build new skills. Advance your career. edX. URL: https://www.edx.org/ (дата звернення: 17.10.2024).
      2. Carlton G. 2024 Online Learning Statistics. Forbes Advisor. URL: https://www.forbes.com/advisor/education/online-colleges/online-learning-stats/ (дата звернення: 17.10.2024).
      3. Classroom Management Tools & Resources - Google for Education. Google for Education. URL: https://classroom.google.com/ (дата звернення: 17.10.2024).
      4. Coursera | Degrees, Certificates, & Free Online Courses. Coursera. URL: https://www.coursera.org/ (дата звернення: 17.10.2024).
      5. Forest - Stay focused, be present. Forest. URL: https://www.forestapp.cc/ (дата звернення: 17.10.2024).
      6. Microsoft. Microsoft Teams. Microsoft Teams. URL: https://teams.microsoft.com (дата звернення: 17.10.2024).
      7. Welcome to Study Together! - Study Together. Study Together. URL: https://app.studytogether.com/ (дата звернення: 21.10.2024).














Vision and Scope for FocusLearn		Page 2



Vision and Scope for FocusLearn		Page 2

Vision and Scope for FocusLearn		Page 3



Vision and Scope for FocusLearn		Page 3



Vision and Scope for FocusLearn		Page 4



Vision and Scope for FocusLearn		Page 5



Vision and Scope for FocusLearn		Page 5

Vision and Scope for FocusLearn		Page 6

Vision and Scope for FocusLearn		Page 6

Vision and Scope for FocusLearn		Page 7

Vision and Scope for FocusLearn		Page 7

Vision and Scope for FocusLearn		Page 7



Vision and Scope for FocusLearn		Page 8

Vision and Scope for FocusLearn		Page 8

Vision and Scope for FocusLearn		Page 9

Vision and Scope for FocusLearn		Page 9

Vision and Scope for FocusLearn		Page 10

